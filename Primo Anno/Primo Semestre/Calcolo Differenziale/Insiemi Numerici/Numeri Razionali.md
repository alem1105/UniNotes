# Numeri Razionali
L'insieme dei Numeri Razionali si indica con la lettera $\mathbb{Q}$, con questo insieme numerico risolviamo il problema della divisione, infatti espandiamo i nostri numeri con le **frazioni di numeri interi**.
$$\mathbb{Q}=\{\frac{p}{q}:p \in \mathbb{Z},q \in \mathbb{N}, q \neq 0\}$$
Quindi $p$ **numeratore** è un **numero intero** positivo o negativo, $q$ **denominatore** è un numero intero positivo **diverso da 0**.
I Numeri Razionali possono quindi essere rappresentati in più modi ma si preferisce avere la **rappresentazione più semplice** ovvero dove $p$ sia positivo e che $p$ e $q$ abbiano come massimo comune divisore 1.

L'unico **problema** che ora ci resta da risolvere è quello della **misurazione**, infatti, prendendo per esempio un quadrato di lato 1 e la sua diagonale, per il teorema di Pitagora $l^2=2$ ma **nessun numero razionale elevato al quadrato vale 2**. Dobbiamo quindi estendere il nostro insieme ottenendo l'insieme dei Numeri Reali.